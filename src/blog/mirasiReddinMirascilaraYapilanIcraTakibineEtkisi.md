<BlogMetaDecorator folder="airpodsPro" image="case3.jpg" imageAlt="image alt" description="Mirası Reddin Mirasçılara Yapılan İcra Takibine Etkisi" title="UnverLegal - Mirasçılara Yapılan İcra Takibi" />

# Mirası Reddin Mirasçılara Yapılan İcra Takibine Etkisi

###### Şubat 15, 2021 - 15 dakikalik okuma

**Anahtar Kelimeler:** Miras, Haciz, Murisin Borçları, İcra Takibi, Mirası Ret, Haczin Kaldırılması

Medeni kanunda düzenlenmiş olan mirasın reddi, mirasçıya, mirasçılık sıfatını kabul etmeme imkanını veren bir yoldur. Bu yol ya mirasçının kendi iradesi ile (gerçek net) ya da kanunda düzenlendiği üzere, belli şartların varlığı halinde mirasçıların mirası reddetmiş sayılacakları karinesi (hükmi net) ile mümkündür. 

Mirasçının kendi iradesi ile mirası net süresi üç aydır. Yapılacak ret beyanı yenilik doğuran bir beyan olduğu için bu üç aylık süre hak düşürücü niteliktedir, dolayısıyla sürenin durması veya kesilmesi mümkün değildir. 

Mirasın reddine ilişkin mahkeme kararı, icra takibinin kesinleşmesinden önceki bir tarihte alınırsa mirasın reddi nedeniyle borçtan sorumlu olunmadığına ilişkin iddia borca itiraz olarak kabul edilmektedir ve itirazın, ödeme emrinin tebliği üzerine takibin şekline göre yasal süre içinde ilgili merciye yapılması gerektiği kabul edilmiştir. Yargıtay HGK 19.11.2014 tarih, 2013/12-2240 E, 2014/929 K

Ancak mirasın hükmen reddine ilişkin ilam, takibin kesinleşmesinden sonra alınırsa, borçlunun talebi borca itiraz olarak nitelendirilemez. Bu talep borca itiraz süresindenden sonra yapıldığı için borca itiraz talebi değildir ancak bu durumda da muristen dolayı mirasçılara yapılan icra takibi kesinleşse bile sonrasında alınan mirasın reddi belgesi hacizleri kaldıracaktır. Yargıtay 12. HD 2019/11002 E, 2020/6831 K. 

Borçu, kendisine karşı yapılan icra takibinden sonra ölürse, İİK 53. madde uyarınca alacaklının tereke aleyhine veya mirasçıların aleyhine takibin devamını istemesi gerekmektedir. Eğer mirasçılar hakkında takibin devamı istenirse, Medeni Kanunun mirası reddetme süresi olan 3 Aylık süre içerisinde takibin geri bırakılması gerekmektedir. Alacaklının terekeye karşı takibe devam etmek istemesi halinde ise bundan sonraki işlemlerin tereke mümessillerine yapılması gerekmektedir ancak burada 3 Aylık mirası net süresi beklenmeyecektir. 

Bazı durumlarda, takip talebinde borçlu olarak gösterilen kişinin takip tarihinden önce öldüğü takip devam ederken anlaşılabilir ve bu yanlışlığın düzeltilmesi ihtiyacı doğabilir. Bu durumda da HMK.'nun 124/3. maddesine göre, borçlu aleyhine başlatılan takipte borçlunun takip tarihinden önce öldüğünün anlaşılması halinde, takibin ölü kişi aleyhine başlatılması hususunun maddi hatadan kaynaklandığı veya taraf değişikliği talebinin dürüstlük kuralına aykırı olmadığı belirlendiği takdirde takibin mirasçılara yöneltilmesi mümkündür.